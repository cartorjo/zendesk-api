{
  "id": 4409210914322,
  "url": "https://tmb-qrs.zendesk.com/api/v2/help_center/ca/articles/4409210914322.json",
  "html_url": "https://tmb-qrs.zendesk.com/hc/ca/articles/4409210914322-Metro-nous-trens-L1-i-L3",
  "author_id": 363231280940,
  "comments_disabled": false,
  "draft": false,
  "promoted": false,
  "position": 0,
  "vote_sum": 0,
  "vote_count": 0,
  "section_id": 360003255119,
  "created_at": "2021-11-03T16:07:13Z",
  "updated_at": "2024-01-12T12:34:04Z",
  "name": "Metro: nous trens L1 i L3",
  "title": "Metro: nous trens L1 i L3",
  "source_locale": "ca",
  "locale": "ca",
  "outdated": false,
  "outdated_locales": [],
  "edited_at": "2024-01-12T12:34:01Z",
  "user_segment_id": 10115617003548,
  "permission_group_id": 587731,
  "content_tag_ids": [],
  "label_names": [
    "nous trens",
    "L1",
    "L3"
  ],
  "body": "<p class=\"wysiwyg-text-align-justify\"><strong>A quines línies de metro s'incorporaran els nous trens?</strong></p>\n<p class=\"wysiwyg-text-align-justify\">Els 50 nous trens s'incorporaran a les línies 1 (24 unitats) i 3 (26 unitats) del metro de Barcelona.</p>\n<p class=\"wysiwyg-text-align-justify\"><strong>Quina ha estat la inversió?</strong></p>\n<p class=\"wysiwyg-text-align-justify\">318,85 milions d'euros per al total dels 50 trens.</p>\n<p class=\"wysiwyg-text-align-justify\"><strong>Quan començaran a circular?</strong></p>\n<p class=\"wysiwyg-text-align-justify\">Al març de 2023 es va posar en servei el primer tren de la sèrie 7000 a l'L3.</p>\n<p class=\"wysiwyg-text-align-justify\">El 7 de juliol de 2023 es va posar en servei el primer de la sèrie 8000 que aniran a l'L1 del metro, i que han de susbtituir als trens de la sèrie 4000.</p>\n<p class=\"wysiwyg-text-align-justify\">La previsió és seguir incorporant els nous trens, de manera que a principis de 2024 estarien incorporats al servei el 50% dels trens adquirits i durant el 2024 la resta de trens.</p>\n<p class=\"wysiwyg-text-align-justify\">(<a href=\"https://noticies.tmb.cat/sala-de-premsa/tmb-ja-te-servei-meitat-nous-trens-de-series-7000-8000\">https://noticies.tmb.cat/sala-de-premsa/tmb-ja-te-servei-meitat-nous-trens-de-series-7000-8000</a>) </p>\n<p class=\"wysiwyg-text-align-justify\"><strong>Què caracteritza a aquests nous trens?</strong></p>\n<p class=\"wysiwyg-text-align-justify\">Són més sostenibles i més accessibles.</p>\n<p class=\"wysiwyg-text-align-justify\"><strong>A quins usuaris van destinats els nous trens? </strong></p>\n<p class=\"wysiwyg-text-align-justify\">El disseny interior dels combois 7000 i 8000 té en compte les necessitats d’una màxima diversitat d’usuaris, com poden ser els usuaris amb mobilitat reduïda, també per als usuaris de cadira de rodes, els usuaris amb discapacitat visual i els usuaris amb discapacitat auditiva.</p>\n<p class=\"wysiwyg-text-align-justify\"><strong>Els vehicles són conformes amb el que estableix la normativa internacional d’accessibilitat?</strong></p>\n<p class=\"wysiwyg-text-align-justify\">Els vehicles es construeixen d’acord amb les prestacions de qualitat i sostenibilitat que TMB ha requerit, entre les quals s’hi inclouen condicions d’accessibilitat per complir no sols la normativa espanyola i catalana vigents, sinó també les directrius dels països de l’entorn que inspiren el futur Codi d’Accessibilitat de Catalunya.</p>\n<p class=\"wysiwyg-text-align-justify\"><strong>Quines millores d’accessibilitat comporten els nous trens?</strong></p>\n<p class=\"wysiwyg-text-align-justify\">Com a principals trets diferencials, els nous trens tindran les característiques següents:</p>\n<p class=\"wysiwyg-text-align-justify\">Passadissos i portes i més amples. Exteriorment, les portes estaran diferenciades amb el color vermell que s’està implantant en tota la flota perquè contrastin amb el blanc dels laterals.</p>\n<p class=\"wysiwyg-text-align-justify\">Les portes accessibles (primera porta del tren) disposen per defecte d'obertura automàtica en cada estació, sense que el passatger hagi d’accionar el polsador ni fer cap sol·licitud.</p>\n<p class=\"wysiwyg-text-align-justify\">Des del punt de vista del personal de TMB, una novetat serà l’habilitació d’una porta independent per a l’entrada i sortida de l’empleat responsable del tren.</p>\n<p class=\"wysiwyg-text-align-justify\">Cada tren disposa de vint seients reservats a persones amb mobilitat reduïda repartits en files de quatre seients per cotxe, situats al sector central. Tindran un color contrastat en relació amb la resta de seients i un disseny personalitzat de senyalització integrat en el mateix seient reservat. Els seients reservats disposen de dos polsadors de sol·licitud de parada (amb confirmació lluminosa i sonora), que enviaran un avís al conductor indicant que una persona amb mobilitat reduïda baixarà a la pròxima estació.</p>",
  "user_segment_ids": [
    10115617003548
  ]
}